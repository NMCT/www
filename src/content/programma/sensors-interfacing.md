---
title: Sensors & Interfacing
semester: 2
studycredits: 6
weight: 30
tags:
- raspberrypi
- microcontrollers
- sensors
- protocol
- bitoperations
pillar: connect
tools:
- Arduino
- ESP32
- Raspberry Pi
- I2C
- SPI Bus
- One-Wire
tracks:
- next-web-developer
- xr-developer
- ai-engineer
- iot-engineer
---
Met behulp van een single board computer (bv.: Raspberry Pi) en enkele elektronica componenten en sensoren verkennen we verschillende protocollen om data uit te wisselen tussen verschillende devices. We leren werken met seriële protocollen, **I2C bussen**, de **SPI bus**, de **One-Wire bus** en andere seriële en parallelle communicatie tussen componenten onderling of naar de buitenwereld. We gebruiken daarvoor onder andere displays, sensoren (temperatuur, licht, acceleratormeter ...), microcontrollers, motoren ...

We bespreken ook **dataoverdracht** en **datacompressie**, om op een snelle, efficiënte en veilige manier data van het ene toestel naar het andere toestel over te brengen. Communicatie door de lucht of toch over een kabel? Wat zijn de voor- en nadelen en waar moeten we rekening mee houden?

We leren ook werken met **bits**, **bytes** en **bit-operatoren**. Een bit uit een byte halen? Enkele bits samenvoegen tot een byte? Na deze lessen spelen we daar mee, zodat je vlot allerlei controllers en boards kan aansturen. Data uit bijvoorbeeld een game controller ontleden heeft geen enkel geheim meer voor jou.

Dit alles komt dan later terug in het opleidingsprogramma, o.a. in de project modules. In die modules kan je dan de aangeleerde communicatie, software en componenten toepassen voor jouw eigen of een door een klant gevraagd project.
