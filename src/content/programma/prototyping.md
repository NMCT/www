---
title: Prototyping
semester: 1
studycredits: 6
weight: 50
tags:
  - arduino
  - sensors
  - microcontroller
  - prototyping
pillar: project
tools:
  - Arduino
  - ESP32
tracks:
  - next-web-developer
  - xr-developer
  - ai-engineer
  - iot-engineer
---

Met behulp van een microcontrollerboard (bv.: Arduino UNO, ESP32) en enkele elektronica componenten bouwen we een tof idee uit tot een werkend prototype. We starten met de basis, dus voorkennis is niet vereist. Elektrische schakelingen en componenten worden stap per stap verkend. We leren werken met de multimeter zodat we zelf fouten kunnen opsporen en indien nodig de fouten opsporen en oplossen. De software code om het controller bordje aan te sturen leren we ook stap per stap opbouwen. We schrijven de software code op de laptop en sturen deze dan door naar ons controllerboard.

Voorbeelden van enkele leuke oefeningen zijn o.a.: met enkele kleuren ledjes een patroon weergeven, de intensiteit van licht inlezen en daaraan enkele acties koppelen of met een temperatuur sensor, een transistor en de nodige software een motortje als ventilator aansturen ...

We gebruiken voor de meeste schakelingen een breadboard (oefen prikbord), maar we leren ook kleine schakelingen solderen, om kleine herstellingen (draadje losgekomen ...) te kunnen uitvoeren of om kleine proefopstellingen te kunnen maken.

We bouwen een eigen spelletje met knopjes en ledjes. Dit kan bijvoorbeeld een "Simon Says" of een "stay-in-the-box" game zijn. Al deze oefeningen vormen de basis om in het volgend semester sensoren met een Raspberry Pi in te kunnen lezen om verder de IoT wereld te kunnen verkennen.
