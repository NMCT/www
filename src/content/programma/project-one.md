---
title: Project One
aliases:
  - project-1
semester: 2
studycredits: 6
weight: 50
tags:
  - waterfall
  - projectmanagement
  - prototyping
  - maker
  - integrate
pillar: project
tools:
  - Raspberry Pi
  - Webserver
  - Database
  - 3D-printer
  - Lasercutting
  - Toggl
tracks:
  - next-web-developer
  - xr-developer
  - ai-engineer
  - iot-engineer
---

**Project One** is je **eerste integratiemodule**: je bewijst door **zelfstandig** (waterfall) binnen de gegeven richtlijnen (maar met veel ruimte voor je eigen creatieve invulling) een persoonlijke case volledig uit te werken, te documenteren en te presenteren tijdens de projectweken. Je verdiept hiermee je eerder verworven technische competenties en bewijst je **project skills**: (Project Management, TimeManagement, leren reflecteren, product prototyping technieken, presentatietechnieken ... ) die je in verschillende sessies met medewerking van gastsprekers uit de industrie hebt aangeleerd gekregen.

De module Project One scherpt je schriftelijke communicatie aan, biedt een inleidende sessie over leren presenteren en leert je op een kritische manier omgaan met bronnen.
Behoorlijk wat aandacht gaat ook naar leren reflecteren: naast de basics leer je meer over het hoe en waarom van reflecteren van professionals uit the field; stagegevers en alumni komen graag getuigen over ze groeien als professional door stil te staan bij wat goed werkte en wat misschien wat minder goed ging.

Een viertal sessies gaat naar maker skills: je wil je projectwerk immers ook graag een functionele behuizing geven. Op een pragmatische manier komen 3D printing, lasercutting, basis verbindingstechnieken en andere vaardigheden aan bod die je in staat stellen om in een makerspace (Bv. in Budafabriek) of Industrial Design Center (IDC) zonder koudwatervrees aan de slag te gaan.

Benieuwd naar wat je voorgangers al hebben gemaakt? Aan het eind van de projectweken is er een toonmoment voor mensen uit de industrie.
Bekijk zeker ons [Youtube kanaal](https://www.youtube.com/channel/UC6lyX8GadHRNPo7FTzrQtow) om meer filmpjes te zien van de projecten, en laat je inspireren! [In dit filmpje](https://www.youtube.com/watch?v=bsGKQyBfyUs) zie je hoe je een boekenkast slim kan maken!
